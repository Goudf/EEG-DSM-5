# Ανάλυση ΗΕΓ Σημάτων και Αντιστοίχιση με τα Κριτήρια Ψυχιατρικής Διάγνωσης DSM-5: Μια Διπλή Προσέγγιση Μηχανικής Μάθησης για την Πρόβλεψη Ψυχικών Διαταραχών
Το σύστημα αποτελείται από τρία υποσυστήματα: 
(1) Εκπαίδευση Νευρωνικού Δικτύου και Διαδραστικό Τεστ DSM-5, 
(2) Επεξεργασία Σημάτων Ηλεκτροεγκεφαλογραφημάτων και 
(3) Πρόβλεψη ψυχικών διαταραχών μέσω ηλεκτροεγκεφαλογραφημάτων. Τα υποσυστήματα αυτά είναι σχεδιασμένα για να χρησιμοποιούνται από τους ειδικούς του χώρου ψυχικής υγείας καθώς και της νευρολογίας. Έπειτα από την παραδοσιακή συζήτηση με το άτομο, ο ειδικός απαντά στο τεστ του πρώτου υποσυστήματος, ενώ η απεικόνιση του εγκεφαλογραφήματος του ατόμου εισάγεται στο δεύτερο υποσύστημα. Τέλος, το αρχείο από το δεύτερο υποσύστημα καταχωρείται στο τρίτο και ο ειδικός συγκρίνει τα αποτελέσματα του πρώτου και τρίτου υποσυστήματος. 
